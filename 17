পাকিস্তান মূলত জম্মু এয়ারপোর্ট টার্গেট করে হামলা চালাচ্ছে, তারা ভারতের মতো সিভিলিয়ান এলাকায় কাপুরুষোচিত হামলা চালাচ্ছেনা।

ঐ অঞ্চল নিয়ে আরেকটু ধারণা পেতে পারেন নিচের লেখাটা পড়লে:

জম্মু(হিন্দু অধ্যুষিত) ও কাশ্মীর(মুসলিম অধ্যুষিত) ভারতের ৮টি কেন্দ্রশাসিত অঞ্চলের একটি, এটি উপমহাদেশের উত্তর অংশে অবস্থিত এবং কাশ্মীরের বৃহত্তর অঞ্চলের অংশ, যা ১৯৪৭ সাল থেকে ভারত, পাকিস্তান এবং চীনের মধ্যে বিরোধের বিষয় হয়ে দাঁড়িয়েছে। জম্মু জেলার মোট জনসংখ্যা হল - ৮৪% হিন্দু ধর্ম পালন করে, ৭% ইসলাম ধর্ম পালন করে এবং বাকিদের বেশিরভাগই শিখ। অন্যদিকে কাশ্মীরে ইসলাম প্রধান ধর্ম। ২০১৪ সালের হিসাবে, এই অঞ্চলের জনসংখ্যার ৯৭.১৬% মুসলিম।

জম্মু ও কাশ্মীর রাজ্যকে ভারতের সংবিধানের ৩৭০ অনুচ্ছেদে বিশেষ মর্যাদা দেওয়া হয়েছিল। ভারতের অন্যান্য রাজ্যের বিপরীতে, জম্মু ও কাশ্মীরের নিজস্ব গঠনতন্ত্র, পতাকা এবং প্রশাসনিক স্বায়ত্তশাসন ছিল। অন্যান্য রাজ্যের ভারতীয় নাগরিকদের জম্মু ও কাশ্মীরে জমি বা সম্পত্তি ক্রয়ের অনুমতি ছিল না।

জম্মু ও কাশ্মীরের তিনটি স্বতন্ত্র অঞ্চল ছিল: হিন্দু সংখ্যাগুরু জম্মু অঞ্চল, মুসলিম সংখ্যাগরিষ্ঠ কাশ্মীর উপত্যকা এবং বৌদ্ধ-অধ্যুষিত লাদাখ। উগ্র হিন্দুত্ববাদী দল বিজেপি ২০১৪ সালের ভারতীয় সাধারণ নির্বাচনে ক্ষমতায় আসে এবং পাঁচ বছর পরে তাদের ২০১৯ সালের নির্বাচনী ইশতেহারে ভারতের সংবিধানের ৩৭০ অনুচ্ছেদ বাতিলের প্রস্তাব অন্তর্ভুক্ত করা হয়, যাতে জম্মু ও কাশ্মীরকে অন্যান্য রাজ্যের সাথে সমান মর্যাদায় আনা যায়। ২০১৯ সালে ভারতের সংসদের উভয় সভায় ৩৭০ অনুচ্ছেদ বাতিল করার প্রস্তাব পাস করা হয়। একই সময়ে, পুনর্গঠন আইনটিও পাস করা হয়, যা রাজ্যটিকে দুটি কেন্দ্রশাসিত অঞ্চল, জম্মু ও কাশ্মীর এবং লাদাখের পুনর্গঠন করে। পুনর্গঠনটি ৩১ অক্টোবর ২০১৯ সালে থেকে কার্যকর হয়।
